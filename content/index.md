---
Title: Home
Description: This is our index page.
---

# Om Christoffer {#title}
==========================

## Om mig {.about}

### Introduktion

<div class="intro">
    <p>Mitt namn är Christoffer Carlsson, jag är 37 år gammal och kommer ursprungligen från Västerås.<br>
    Sedan tidig ålder har jag haft ett stort intresse för teknik, särskilt datorer och programmering.
    Den här passionen har format både min utbildning och karriär och även påverkat stora delar av mitt liv.</p>
    <img src="image/chris.jpg" alt="Picture of ME!" title="Christoffer" class="chris">
</div>


### Barndom och Tidig Teknikintresse
Min resa inom teknik började redan som barn.  
Vid fem års ålder satt jag och spelade på min pappas dator.  
Vid 13 år fick jag min första egna dator, en Pentium 3 på 700 MHz, vilket var väldigt spännande på den tiden.  
Jag började experimentera med webbprogrammering i tidig ålder.  
En av mina kusiner lärde mig grunderna i HTML, och vid 10 års ålder skrev jag min första enkla HTML-sida.  
Det var en tid då HTML 2.0 var aktuellt, och mina skapelser innehöll inga moderna element som CSS eller JavaScript, bara grundläggande HTML-taggar.  
  
Fun Fact: Min bästa vän under min barndom var lillebror till skaparen av Megadomain.net, en populär svensk hemsida under tidiga 2000-talet.   

### Utbildning
På gymnasiet gick jag på IT-Gymnasiet i Västerås, där jag byggde en grund inom datorkunskaper.  
Eftersom jag kämpade med programmering så valde jag istället en inriktning mot nätverk.  
Denna utbildning gav mig viktiga kunskaper som jag senare skulle använda i arbetslivet.  

### Tidiga Karriär och Flytt till Dominikanska Republiken
Efter gymnasiet började jag arbeta och med tiden så blev jag ansvarig för nätverk och datorsystem hos ett lokalt småföretag.   
En del av mina arbetsuppgifter innefattade att underhålla och uppdatera företagets hemsida, vilket gav mig praktisk erfarenhet inom webbhantering.  

När jag var 24 år förändrades mitt liv drastiskt.  
Under ett besök i Dominikanska Republiken träffade jag en kvinna som jag blev förälskad i.   
Inom ett år bestämde jag mig för att flytta dit permanent.  
Nu så har jag varit gift i snart 13 år med denna fantastiska kvinna och vi har två barn tillsammans.  

### Återkomst till Programmering
För några år sedan bestämde jag mig för att återuppta programmering.  
Jag började med Java och försökte lära mig syntaxen.  
Trots initiala svårigheter och några mindre lyckade kurser saknade jag en tydlig anledning till att fortsätta.  

För tre år sedan fick jag dock en chans på ett nystartat företag som arbetar med en webbtjänst byggd med JavaScript (Angular), NodeJS och MongoDB.  
Jag anställdes som en så kallad "bugfinder".  
Min uppgift var att analysera och testa deras webbtjänst, identifiera buggar och problem, och rapportera dessa med tydliga beskrivningar för utvecklingsteamet.  

### Programmeringsutveckling
Under min tid på företaget växte mitt intresse för programmering, särskilt JavaScript.  
Jag började lära mig steg för steg, men gjorde misstaget att försöka förstå avancerade ramverk och paket innan jag behärskade grunderna.  
Exempelvis försökte jag tidigt lära mig att skrapa hemsidor och lagra data i databaser.  
 
När jag insåg att detta inte var hållbart, valde jag att börja om från grunden och studera ett språk ordentligt.  
Eftersom jag tillfälligt "tröttnade" på JavaScript, valde jag att fokusera på Python istället, vilket har varit en lärorik och givande resa.  

### Framtidsvision
Mitt mål är att fortsätta utvecklas som programmerare, bygga en solid grund inom både backend och frontend-utveckling, och bidra till spännande projekt.  
Teknik och programmering har alltid varit en viktig del av mitt liv, och jag ser fram emot att fortsätta denna resa.  